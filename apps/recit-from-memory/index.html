<!DOCTYPE html>
<html lang="en">

<head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0, user-scalable=no" />
    <title>Recit From Memory - PWA</title>

    <link rel="stylesheet" href="css/styles.css" />
    <link rel="manifest" href="manifest.json" />
    <!-- Apple Safari -->
    <meta name="apple-mobile-web-app-capable" content="yes" />
    <meta name="apple-mobile-web-app-status-bar-style" content="black" />
    <meta name="apple-mobile-web-app-title" content="Recit From Memory" />
    <link rel="apple-touch-icon" href="./assets/images/icon_057.png" sizes="57x57" />
    <link rel="apple-touch-icon" href="./assets/images/icon_060.png" sizes="60x60" />
    <link rel="apple-touch-icon" href="./assets/images/icon_072.png" sizes="72x72" />
    <link rel="apple-touch-icon" href="./assets/images/icon_076.png" sizes="76x76" />
    <link rel="apple-touch-icon" href="./assets/images/icon_114.png" sizes="114x114" />
    <link rel="apple-touch-icon" href="./assets/images/icon_120.png" sizes="120x120" />
    <link rel="apple-touch-icon" href="./assets/images/icon_144.png" sizes="144x144" />
    <link rel="apple-touch-icon" href="./assets/images/icon_152.png" sizes="152x152" />
    <link rel="apple-touch-icon" href="./assets/images/icon_167.png" sizes="167x167" />
    <link rel="apple-touch-icon" href="./assets/images/icon_180.png" sizes="180x180" />
</head>

<body oncontextmenu="return false">
    <nav class="navbar" role="navigation" aria-label="main navigation">
        <div class="navbar-brand">
            <a class="navbar-item brand-text" href="../index.html"> Recit From Memory </a>
            <div class="buttons ml-auto mr-2">
                <!-- <a class="button is-light">
                        <i class="fa-regular fa-moon"></i>
                        <i class="fa-regular fa-sun"></i>
                    </a> -->
                <a class="button is-light" onclick="fontSizeUp()">
                    <span class="icon">
                        <i class="fas fa-plus"></i>
                    </span>
                </a>
                <a class="button is-light" onclick="fontSizeDown()">
                    <span class="icon">
                        <i class="fas fa-minus"></i>
                    </span>
                </a>
            </div>
        </div>
    </nav>

    <section class="section pt-2">
        <div class="container">
            <h1 id="title" class="is-size-4-mobile">弟子規</h1>
            <p id="subtitle"></p>
            <hr>
            <div id="content" class="is-size-4-mobile">
                <h2 class="has-text-weight-bold">總敘</h2>
                <p class="py-3">弟子規，聖人訓，首孝弟，次謹信。</p>
                <p class="py-3">汎愛眾，而親仁，有餘力，則學文。</p>
                <br/>
                <h2 class="has-text-weight-bold">入則孝</h2>
                <p class="py-3">父母呼，應勿緩。父母命，行勿懶。</p>
                <p class="py-3">父母教，須敬聽。父母責，須順承。</p>
                <p class="py-3">冬則溫，夏則凊。晨則省，昏則定。</p>
                <p class="py-3">出必告，反必面。居有常，業無變。</p>
                <p class="py-3">事雖小，勿擅為。茍擅為，子道虧。</p>
                <p class="py-3">物雖小，勿私藏。茍私藏，親心傷。</p>
                <p class="py-3">親所好，力為具，親所惡，謹為去。</p>
                <p class="py-3">身有傷，貽親憂，德有傷，貽親羞。</p>
                <p class="py-3">親愛我，孝何難。親憎我，孝方賢。</p>
                <p class="py-3">親有過，諫使更。怡吾色，柔吾聲。</p>
                <p class="py-3">諫不入，悅復諫。號泣隨，撻無怨。</p>
                <p class="py-3">親有疾，藥先嘗。晝夜侍，不離床。</p>
                <p class="py-3">喪三年，常悲咽。居處變，酒肉絕。</p>
                <p class="py-3">喪盡禮，祭盡誠。事死者，如事生。</p>
                <br/>
                <h2 class="has-text-weight-bold">出則弟</h2>
                <p class="py-3">兄道友，弟道恭，兄弟睦，孝在中。</p>
                <p class="py-3">財物輕，怨何生。言語忍，忿自泯。</p>
                <p class="py-3">或飲食，或坐走，長者先，幼者後。</p>
                <p class="py-3">長呼人，即代叫。人不在，己即到。</p>
                <p class="py-3">稱尊長，勿呼名。對尊長，勿見能。</p>
                <p class="py-3">路遇長，疾趨揖，長無言，退恭立。</p>
                <p class="py-3">騎下馬，乘下車。過猶待，百步餘。</p>
                <p class="py-3">長者立，幼勿坐。長者坐，命乃坐。</p>
                <p class="py-3">尊長前，聲要低。低不聞，卻非宜。</p>
                <p class="py-3">進必趨，退必遲。問起對，視勿移。</p>
                <p class="py-3">事諸父，如事父。事諸兄，如事兄。</p>
                <br/>
                <h2 class="has-text-weight-bold">謹</h2>
                <p class="py-3">朝起早，夜眠遲，老易至，惜此時。</p>
                <p class="py-3">晨必盥，兼漱口，便溺回，輒淨手。</p>
                <p class="py-3">冠必正，紐必結，襪與履，俱緊切。</p>
                <p class="py-3">置冠服，有定位，勿亂頓，致污穢。</p>
                <p class="py-3">衣貴潔，不貴華，上循分，下稱家。</p>
                <p class="py-3">對飲食，勿揀擇，食適可，勿過則。</p>
                <p class="py-3">年方少，勿飲酒，飲酒醉，最為醜。</p>
                <p class="py-3">步從容，立端正，揖深圓，拜恭敬。</p>
                <p class="py-3">勿踐閾，勿跛倚，勿箕踞，勿搖髀。</p>
                <p class="py-3">緩揭簾，勿有聲。寬轉彎，勿觸棱。</p>
                <p class="py-3">執虛器，如執盈。入虛室，如有人。</p>
                <p class="py-3">事勿忙，忙多錯。勿畏難，勿輕略。</p>
                <p class="py-3">鬥鬧場，絕勿近。邪僻事，絕勿問。</p>
                <p class="py-3">將入門，問孰存，將上堂，聲必揚。</p>
                <p class="py-3">人問誰，對以名，吾與我，不分明。</p>
                <p class="py-3">用人物，須明求，倘不問，即為偷。</p>
                <p class="py-3">借人物，及時還，後有急，借不難。</p>
                <br/>
                <h2 class="has-text-weight-bold">信</h2>
                <p class="py-3">凡出言，信為先，詐與妄，奚可焉。</p>
                <p class="py-3">話說多，不如少，惟其是，勿佞巧。</p>
                <p class="py-3">奸巧語，穢污詞，市井氣，切戒之。</p>
                <p class="py-3">見未真，勿輕言，知未的，勿輕傳。</p>
                <p class="py-3">事非宜，勿輕諾，茍輕諾，進退錯。</p>
                <p class="py-3">凡道字，重且舒，勿急疾，勿模糊。</p>
                <p class="py-3">彼說長，此說短，不關己，莫閒管。</p>
                <p class="py-3">見人善，即思齊，縱去遠，以漸躋。</p>
                <p class="py-3">見人惡，即內省，有則改，無加警。</p>
                <p class="py-3">唯德學，唯才藝，不如人，當自礪。</p>
                <p class="py-3">若衣服，若飲食，不如人，勿生慼。</p>
                <p class="py-3">聞過怒，聞譽樂，損友來，益友卻。</p>
                <p class="py-3">聞譽恐，聞過欣，直諒士，漸相親。</p>
                <p class="py-3">無心非，名為錯，有心非，名為惡。</p>
                <p class="py-3">過能改，歸於無，倘揜飾，增一辜。</p>
                <br/>
                <h2 class="has-text-weight-bold">汎愛眾</h2>
                <p class="py-3">凡是人，皆須愛。天同覆，地同載。</p>
                <p class="py-3">行高者，名自高。人所重，非貌高。</p>
                <p class="py-3">才大者，望自大。人所服，非言大。</p>
                <p class="py-3">己有能，勿自私。人有能，勿輕訾。</p>
                <p class="py-3">勿諂富，勿驕貧。勿厭故，勿喜新。</p>
                <p class="py-3">人不閒，勿事攪。人不安，勿話擾。</p>
                <p class="py-3">人有短，切莫揭。人有私，切莫說。</p>
                <p class="py-3">道人善，即是善，人知之，愈思勉。</p>
                <p class="py-3">揚人惡，即是惡，疾之甚，禍且作。</p>
                <p class="py-3">善相勸，德皆建。過不規，道兩虧。</p>
                <p class="py-3">凡取與，貴分曉。與宜多，取宜少。</p>
                <p class="py-3">將加人，先問己。己不欲，即速已。</p>
                <p class="py-3">恩欲報，怨欲忘。報怨短，報恩長。</p>
                <p class="py-3">待婢僕，身貴端，雖貴端，慈而寬。</p>
                <p class="py-3">勢服人，心不然，理服人，方無言。</p>
                <br/>
                <h2 class="has-text-weight-bold">親仁</h2>
                <p class="py-3">同是人，類不齊。流俗眾，仁者希。</p>
                <p class="py-3">果仁者，人多畏。言不諱，色不媚。</p>
                <p class="py-3">能親仁，無限好。德日進，過日少。</p>
                <p class="py-3">不親仁，無限害。小人進，百事壞。</p>
                <br/>
                <h2 class="has-text-weight-bold">餘力學文</h2>
                <p class="py-3">不力行，但學文，長浮華，成何人。</p>
                <p class="py-3">但力行，不學文，任己見，昧理真。</p>
                <p class="py-3">讀書法，有三到，心眼口，信皆要。</p>
                <p class="py-3">方讀此，勿慕彼，此未終，彼勿起。</p>
                <p class="py-3">寬為限，緊用功，工夫到，滯塞通。</p>
                <p class="py-3">心有疑，隨札記，就人問，求確義。</p>
                <p class="py-3">房室清，牆壁淨，几案潔，筆硯正。</p>
                <p class="py-3">墨磨偏，心不端。字不敬，心先病。</p>
                <p class="py-3">列典籍，有定處。讀看畢，還原處。</p>
                <p class="py-3">雖有急，卷束齊，有缺壞，就補之。</p>
                <p class="py-3">非聖書，屏勿視，蔽聰明，壞心志。</p>
                <p class="py-3">勿自暴，勿自棄，聖與賢，可馴致。</p>
            </div>
        </div>
    </section>

    <button onclick="topFunction()" id="goToTopBtn" title="Go to top">Top</button>

    <script type="text/javascript" src="js/app.js"></script>
</body>

</html>